嫦娥
（唐）李商隐
云母屏风烛影深， 
长河渐落晓星沉。 
嫦娥应悔偷灵药， 
碧海青天夜夜心。
1
金陵图
（唐）韦庄
江雨霏霏江草齐，
六朝如梦鸟空啼。
无情最是台城柳，
依旧烟笼十里堤。
2
金陵图
（唐）韦庄
谁谓伤心画不成，
画人心逐世人情。 
君看六幅南朝事，
老木寒云满故城。
3
遣怀
（唐）杜牧
落魄江湖载酒行，
 楚腰纤细掌中轻。 
 十年一觉扬州梦，
 赢得青楼薄倖名。 
4
行宫
（唐）元稹
寥落古行宫，
宫花寂寞红。 
白头宫女在，
闲坐说玄宗。
5
寄李儋元锡
（唐）韦应物
去年花里逢君别，今日花开已一年。
世事茫茫难自料，春愁黯黯独成眠。
身多疾病思田里，邑有流亡愧俸钱。
闻道欲来相问讯，西楼望月几回圆。
6